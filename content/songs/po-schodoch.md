---
title: Po schodoch
status: Published
date: 2020-07-01T12:00:00.000Z
text: |-
  Výťah opäť nechodí, tak zdolať 13 poschodí,\
  zostáva mi znovu po svojich.\
  Na schodoch čosi šramotí a neón kde tu nesvieti,\
  ešte že sa po tme nebojím.

  Á... počuť hlasné stereo, aj výstrahy pred neverou,\
  kdosi čosi vrta v paneloch.\
  Tatramatky ródeo, zas mieša sa tu s operou,\
  všetko počuť cestou po schodoch.

  Štekot smutnej kólie, za premárnené prémie,\
  vyhráža sa manžel rozvodom.\
  Disko, tenis, árie, kritika televízie,\
  oddnes chodím iba po schodoch.

  Cestou po schodoch, po schodoch,\
  poznávam poschodia.\
  Poznám po schodoch, po zvukoch,\
  čo sme kto za ľudia.

  Po schodoch, po schodoch,\
  poznávam poschodia.\
  Poznám po schodoch, po zvukoch,\
  čo sme kto za ľudia.
---
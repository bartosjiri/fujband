---
title: Sáro
status: Published
date: 2020-07-01T12:00:00.000Z
text: |-
  Sáro, Sáro, v noci se mi zdálo,\
  že tři andělé k nám přišli na oběd.\
  Sáro, Sáro, jak moc a nebo málo,\
  mi chybí abych Tvojí duši mohl rozumět?

  Sbor kajícných mnichů jde krajinou v tichu,\
  a pro všechnu lidskou pýchu\
  má jen přezíravý smích.\
  A z prohraných válek se vojska domů vrací,\
  však zbraně stále burácí,\
  a bitva zuří v nich.

  Sáro, Sáro, v noci se mi zdálo,\
  že tři andělé Boží k nám přišli na oběd.\
  Sáro, Sáro, jak moc a nebo málo,\
  mi chybí abych tvojí duši mohl rozumět?

  Vévoda v zámku čeká na balkóně,\
  až přivedou mu koně,\
  a pak mává na pozdrav.\
  A srdcová dáma má v každé ruce růže,\
  Tak snadno pohřbít může,\
  sto urozených hlav.

  Sáro, Sáro, v noci se mi zdálo,\
  že tři andělé Boží k nám přišli na oběd.\
  Sáro, Sáro, jak moc a nebo málo,\
  mi chybí abych tvojí duši mohl rozumět?

  Královnin šašek s pusou od povidel,\
  sbírá zbytky jídel,\
  a myslí na útěk.\
  A v podzemí skrytí slepí alchymisté,\
  už objevili jistě,\
  proti povinnosti lék.

  Sáro, Sáro, v noci se mi zdálo,\
  že tři andělé k nám přišli na oběd.\
  Sáro, Sáro, jak moc a nebo málo,\
  Ti chybí abys mojí duši mohla rozumět?

  Páv pod tvým oknem zpívá sotva procit,\
  o tajemstvích noci,\
  ve tvých zahradách.\
  A já - potulný kejklíř, co svázali mu ruce,\
  teď hraju o tvé srdce,\
  a chci mít Tě nadosah.

  Sáro, Sáro, pomalu a líně,\
  s hlavou na Tvém klíně chci se probouzet.\
  Sáro, Sáro, Sáro, Sáro, rosa padá ráno,\
  a v poledne už možná bude jiný svět.\
  Sáro, Sáro, vstávej, milá Sáro!\
  Andělé k nám přišli na oběd.
---
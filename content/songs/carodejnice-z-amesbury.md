---
title: Čarodějnice z Amesbury
status: Published
date: 2020-07-01T12:00:00.000Z
text: |-
  Zuzana byla dívka,\
  která žila v Amesbury.\
  S jasnýma očima\
  a řečmi pánům navzdory.\
  Sousedé o ní říkali,\
  že temná kouzla zná.\
  A že se lidem vyhýbá,\
  a s ďáblem pletky má.

  Onoho léta náhle\
  mor dobytek zachvátil,\
  a pověrčivý lid\
  se na pastora obrátil,\
  že znají tu moc nečistou,\
  jež krávy zabíjí.\
  A odkud ta moc vychází,\
  to každý dobře ví.

  Tak Zuzanu hned před tribunál\
  předvést nechali,\
  a když ji vedli městem,\
  všichni kolem volali:\
  'Už konec je s tvým řáděním,\
  už nám neuškodíš,\
  teď na své cestě poslední,\
  do pekla poletíš!'.

  Dosvědčil jeden sedlák,\
  že zná její umění,\
  ďábelským kouzlem prý\
  se v netopýra promění.\
  A v noci nad krajinou létává,\
  pod černou oblohou,\
  sedlákům krávy zabíjí,\
  tou mocí čarovnou.

  Jiný zas na kříž přísahal,\
  že její kouzla zná,\
  v noci se v černou kočku mění\
  dívka líbezná.\
  Je třeba jednou pro vždy\
  ukončit ďábelské řádění,\
  a všichni křičeli jak posedlí:\
  'Na šibenici s ní!'.

  Spektrální důkazy pečlivě byly zváženy,\
  pak z tribunálu povstal starý soudce vážený:\
  'Je přece v knize psáno\
  nenecháš čarodějnici žít,\
  a před ďáblovým učením,\
  budeš se na pozoru mít!'.

  Zuzana stála krásná\
  s hlavou hrdě vztyčenou,\
  a její slova zněla klenbou\
  s tichou ozvěnou:\
  'Pohrdám vámi neznáte nic\
  nežli samou lež a klam,\
  pro tvrdost vašich srdcí jen,\
  jen pro ni umírám!'.

  Tak vzali Zuzanu na kopec pod šibenici,\
  a všude kolem ní se sběhly davy běsnící.\
  A ona stála bezbraná, však s hlavou vztyčenou.\
  Zemřela tiše samotná, pod letní oblohou.
---
---
title: Proměny
status: Published
date: 2020-07-01T12:00:00.000Z
text: |-
  Darmo sa Ty trápíš můj milý synečku,\
  nenosím já Tebe, nenosím v srdéčku,\
  přece Tvoja nebudu, ani jednu hodinu!

  Copak sobě myslíš má milá panenko,\
  vždyť Ty jsi to moje rozmilé srdénko,\
  a Ty musíš býti má, lebo mi Tě pán Bůh dá.

  A já sa udělám malů veveričků,\
  a já Ti uskočím z dubu na jedličku,\
  přece Tvoja nebudu, ani jednu hodinu!

  A já chovám doma taků sekerečku,\
  ona mi podetne důbek i jedličku\
  a Ty musíš býti má, lebo mi Tě pán Bůh dá.

  A já si udělám tu malů rybičků,\
  a já Ti uplynu pryč po Dunajíčku,\
  přece Tvoja nebudu, ani jednu hodinu!

  A já chovám doma takovů udičku,\
  co na ni ulovím kdejaků rybičku\
  a Ty přece budeš má, lebo mi Tě pán Bůh dá.

  A já sa udělám tů veliků vranů\
  a já Ti uletím na Uhersků stranu,\
  přece Tvoja nebudu, ani jednu hodinu!

  A já chovám doma starodávnů kušu,\
  co ona vystřelí všeckým vranám dušu\
  a Ty musíš býti má, lebo mi Tě pán Bůh dá.

  A já sa udělám hvězdičků na nebi\
  a já budu lidem svítiti na nebi,\
  přece Tvoja nebudu, ani jednu hodinu!

  A sů u nás doma takoví hvězdáři,\
  co vypočítajů hvězdičky na nebi\
  a Ty musíš býti má, lebo mi Tě pán Bůh dá.

  A Ty musíš býti má, lebo mi Tě pán Bůh dá...
---
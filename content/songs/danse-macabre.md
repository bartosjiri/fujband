---
title: Danse Macabre
status: Published
date: 2020-07-01T12:00:00.000Z
text: |-
  Šest milionů srdcí vyletělo komínem\
  svoje malé lži si lásko dnes prominem\
  budeme tančit s venkovany na návsi vesnice\
  budeme se smát\
  mám tě rád

  Láska je nenávist a nenávist je láska\
  jedeme na veselku kočí bičem práská\
  v červené sametové halence\
  podobáš se Evě i Marii\
  dneska mě zabijí

  Mé děti pochopily hledí na mě úkosem\
  třetí oko je prázdný prostor nad nosem\
  pánbůh se klidně opil levným balkánským likérem\
  a teď vyspává\
  jinak to smysl nedává
---
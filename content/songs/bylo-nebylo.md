---
title: Bylo nebylo
status: Published
date: 2020-07-01T12:00:00.000Z
text: |-
  Nebylo anebo bylo\
  za sedmero horami\
  pršelo a jen se lilo\
  každá rada dobrá mi.

  Je těžký bát se kolik zkusíš\
  uchovat si prostotu\
  těžší rád mít koho musíš\
  ale možná protos' tu.

  Dívám se zpět dírou v plotě\
  na klice zašla už měď.\
  Vzdálen jsi v čase i v hmotě\
  a já tě vopouštím teprve teď.

  Pila jsem víc než jsem měla\
  nebylo to na zdraví\
  jako kdybych nevěděla\
  že se tím nic nespraví.

  Jako kdybych nevěděla\
  to že ve mně je ten mír\
  pro kterej jsem letět chtěla\
  až za obzor za vesmír.

  Dívám se zpět dírou v plotě\
  na klice zašla už měď.\
  Vzdálen jsi v čase i v hmotě\
  a já tě vopouštím teprve teď.

  Ať to bylo jak to bylo\
  jinak už to nebude\
  ať mi je či není milo\
  mám co je mým osudem.

  Než vystoupím ze všech svých těl\
  pochopím že nepřítel\
  ať už chtél anebo nechtěl\
  nejlepší byl učitel.
---
---
title: U nás na severu
status: Published
date: 2020-07-01T12:00:00.000Z
text: |-
  V Bělském lese toulají se mamuti\
  Když je neosolíš tak jsou bez chuti\
  Nevěřil bys kolik to dá roboty\
  Zavařovat na kyselo choboty

  Ďura světa v každém směru\
  Co si myslíš na to seru\
  Nemluv bo mě mory beru\
  Tak se žije tady na severu

  Větry fučí ze všech směrů\
  Když není máslo jíme Heru\
  Furt dva metry od maléru\
  Tak se žije tu u nás

  Na na na …

  Všude kolem ve světě jsou mobily\
  U nás nevyroste ani obilí\
  Psi se živí výhonkama přesliček\
  Každá rodina má deset dětiček

  R

  Na na na …

  V centru vedle sochy T. G. Masaryka\
  Ze země jak na Islandu voda stříká\
  Malí, velcí, tlustí, tencí, různé rasy\
  Zadarmo si tady všichni myjou vlasy

  R

  Na na na …

  Z Karolíny je vidět do Evropy\
  Pod Radhoštěm potkáš aj lidoopy\
  Po výplatě je tu velmi divoko\
  Praha daleko a Pánbůh vysoko

  R

  Na na na …
---
---
title: Nebe na zemi
status: Published
date: 2020-07-01T12:00:00.000Z
text: |-
  Na Nirvanu, na Olymp,\
  na nebe nevěřím.\
  Když někdo svět pomlouvá,\
  vždycky láteřím.\
  Nestojím o nekonečno\
  s hvězdami všemi.\
  Stačí mi pár krásných let\
  někde na zemi.

  Když já vám povídám,\
  že je nebe na zemi,\
  pravdu mám, věřte mi.\
  Za život život dám,\
  i když nerad umírám.\
  Nejsem sám věřte mi.

  Pro toho, kdo chce žít,\
  je na světě plno krás\
  a z těch krás nebe mít\
  záleží jenom na vás.\
  Jen na vás, věřte mi,\
  záleží kdy přijde čas,\
  kdy pro nás začne nebe na zemi.
---
---
title: Boty proti lásce
status: Published
date: 2020-07-01T12:00:00.000Z
text: |-
  Zas mi říkal, že má něco pro mě\
  a to něco, že prý láska je.\
  Já však nechci žádnou lásku v domě, jé\
  přináší jen žal a výdaje.

  Mám proti lásce boty,\
  ty chrání paní svou\
  ty boty vždycky jdou\
  a všechno hezké pošlapou.

  Žiju sama díky těmhle botám,\
  žiju sama zásluhou těch bot.\
  Často sice klukům hlavy motám, jé\
  botám ale city nejsou vhod.

  V těch botách ráda šlapu,\
  zvlášť po lásce nás dvou,\
  ty boty vždycky jdou\
  a všechno hezké pošlapou.

  Tyhle boty nosím někde v duši,\
  někde v duši, ne však na nohou.\
  Jsou tam dole, kde mi srdce buší, jé\
  od bušení mu však pomohou.

  V těch botách ráda šlapu\
  a to se mi prý mstí,\
  prý v těchto botách jdu,\
  a tak si šlapu po štěstí.
---
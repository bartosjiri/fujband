---
title: Bláznivá Markéta
status: Published
date: 2020-07-01T12:00:00.000Z
text: |-
  Bláznivá Markéta\
  v podchodu těšínského nádraží\
  zpívá zpívá zpívá a zametá\
  je to princezna zakletá\
  s erární metlou jen tak pod paží\
  když zpívá zpívá zpívá a zametá

  R:\
  Vajglové blues\
  rumový song\
  jízdenková symfonietta\
  pach piva z úst\
  a oči plonk\
  to zpívá Markéta\
  bláznivá Markéta

  Famózní subreta\
  na scéně válečného šantánu\
  byla byla krásná k zbláznění\
  Líza i Rozeta\
  lechtivé snění zdejších plebánů\
  byla byla byla a není

  R:\
  V nádražním podchodu\
  jak v chrámu katedrály v Remeši\
  ticho ticho - Markéta housku jí\
  pak v kanclu u vchodu\
  své oranžové blůzy rozvěší\
  a já ji a já ji a já ji pořád miluji
---